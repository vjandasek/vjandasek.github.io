---
title: "Itálie 2023 - Florencie, Bologna"
date: 2024-03-10T20:00:00+01:00
_build:
  publishResources: false
image: images/04.jpg
tags:
- Itálie
- dovolená
- Toskánsko
- léto
---
{{< image-gal-start cols="2" columns="3fr 2fr">}}
{{< image-entry src="images/01.jpg" title="Ponte Vecchio, který se již téměř sedm století klene přes řeku Arnu" res="2">}}
{{< image-entry src="images/02.jpg" title="Kupole florentské katedrály" res="2">}}
{{< image-gal-end >}}
Florencie, dle různých zdrojů nejhezčí italské město (či dokonce evropské) na naši návštěvu čekalo dlouho. A zejména naše kamarádka Lucy, která se zde před několika lety s manželem zabydlela. Déle jsme je už odmítat nemohli, a tak jsme se v létě 2023 vydali přesvědčit se o krásách místní architektury a genia loci osobně. Zahájili jsme tak naši nejhezčí italskou dovolenou.

Pokud jde o můj osobní pocit z města, bylo vskutku pěkné, ale asi bych jej nenazval nejhezčím v Evropě. Rozhodně ale stojí za návštěvu z mnoha důvodů, obzvláště když máte tak milou hostitelku, jako jsme měli my.

{{< image-gal-start cols="2">}}
{{< image-entry src="images/03.jpg" title="Noční panorama Florencie - kromě katedrály mu vévodí Palazzo Vecchio, Badia Fiorentina (opatství a kostel), Palazzo del Bargello (muzeum umění) a bazilika San Lorenzo." res="2">}}
{{< image-entry src="images/04.jpg" title="Kupole florentské katedrály podruhé, z jedné \"utajené\" kavárny. Dobře je vidět nedostavěný věnec." res="2">}}
{{< image-gal-end >}}

Most na obrázku níže se jmenuje Ponte Vecchio (kreativně pojmenován Starý most - postaven byl v roce 1345) a krom toho, že je jednou ze dvou nejprovařenějších florentských památek, je vlastně docela zajímavý a vypráví kus historie.
Na mostě byly od počátku postaveny čtyři budovy - dvě na každé straně mostu, uprostřed tvořící jakési náměstíčko. V budovách byly krámky zelinářů a zejména řezníků. Obchodníci ovšem netoužili po výhledu na řeku, ale na mostě působili z čistě pragmatických důvodů: do řeky mohli házet veškerý svůj odpad.

To, co vypadá jako malinkaté domečky podepřené dřevěnými trámy, jsou jen jakési "přílepky" - rozšíření obchůdků jediným možným směrem, která byla přistavována až do 17. století.

Na most se ovšem vešla ještě jedna stavba - ta, která tvoří rovnou siluetu střechy a uprostřed má tři trojokýnka a tři oblouky, aby byl zachován výhled na řeku.

Nazývá se Corridoio Vasariano (Vasariho koridor) a opět se jedná o stavbu s pragmatickým účelem. Protože Cosimo I. Medicejský, druhý florentský vévoda z rodu Medicejů, se necítil ve svém městě bezpečně - bodejť by ne, když jeho otec zrušil Florentskou republiku a převzal moc - ale zároveň se potřeboval pohybovat přes řeku mezi svým starým oficiálním sídlem - Palazzo Vecchio (kdysi též sídlo vlády a nyní naopak radnice) a novou rezidencí - Palazzo Pitti. A tak si nechal postavit kilometr dlouhou nadzemní chodbu, aby se nemusel potkávat s občany.

Poslední důležitou změnou v historii mostu byl zákaz provozování řeznictví na mostě z hygienických důvodů a pro zvýšení prestiže mostu a města. Jediným povoleným řemeslem na mostě se stalo zlatnictví a šperkařství. A tak jsou dnes na mostě krom hromady turistů i desítky malých dílen a obchůdků se šperky.

{{< image-gal-start cols="1">}}
{{< image-entry src="images/05.jpg" title="Ponte Vecchio" res="3">}}
{{< image-gal-end >}}
{{< image-gal-start cols="3" columns="4fr 9fr 9fr">}}
{{< image-entry src="images/06.jpg" title="Jezdecká socha Ferdinanda I. Medicejského vzhlíží ke katedrále.">}}
{{< image-entry src="images/07.jpg" title="Piazza della Republica s kolotočem, který zde stojí již od roku 1871." res="1.5">}}
{{< image-entry src="images/08.jpg" title="Ponte Vecchio s Vasariho koridorem a hloučkem turistů, který si pohled nenechali ujít ani v dešti." res="1.5">}}
{{< image-gal-end >}}

Florentská katedrála je bezkonkurenčně dominantou celého města i z výšky a dálky - na délku má přes 150 metrů, na šířku 90 a jen podlahová plocha činí 8300 m^2 (což je pro běžný lid přes 100 nadstandardně velkých třípokojových bytů anebo přes 1100 Fabií).

Na fasádu florentské katedrály byly využity tři druhy mramoru z různých míst. Bílý pochází z Carrary zelený z Prata a růžový z Maremmy. Díky použití těchto tří druhů mramoru na celou fasádu tak katedrála působí velice vznosně a uhlazeně. Zároveň je ale na fasádě možno obdivovat prakticky nekonečné množství detailů - soch, mozaik, vzorů, oken a okýnek, atik...

Když jsme se pak podívali na katedrálu i trochu pozorněji, všimli jsme si, že věnec pod Brunelleschiho renesanční kopulí vypadá poničený, vždyť na nás kouká neopracovaný šutr!

Po chvilce hledání informací se ukázalo, že katedrála není poničená, ale pouze nedokončená. Za ty roky?!

Katedrála byla vysvěcena v roce 1436, nicméně soutěž na dokončení dómu byla vypsána až na počátku 16. století a zúčastnil se jí mimo jiné Michelangelo, jehož návrh ovšem nebyl vybrán.

V roce 1512 se na dokončení začalo pracovat, ovšem podle jistého Baccia d'Agnolo. O tři roky později, když práce ustaly, byla dokončena pouze jedna z osmi stran. Baccio d'Agnolo se rozhodl vzhledem ke kritice některých měšťanů a Michelangela zeptat na názor - a ozval se právě Michelangelo, který prohlásil, že dokončená část "vypadá jako klec na cvrčky". Baccio d'Agnolo se urazil a ponechal zbytek katedrály nedokončený - a tak zůstala dodnes. Což je možná dobře, protože vzhledem k obrovské váze balkónu by údajně mohlo dojít k problémům se statikou celého dómu.

{{< image-gal-start cols="1">}}
{{< image-entry src="images/09.jpg" title="Florentské panorama za dne" res="3">}}
{{< image-gal-end >}}
{{< image-gal-start cols="3" columns="9fr 9fr 4fr">}}
{{< image-entry src="images/10.jpg" title="Jeden z mnoha průhledů na alespoň část katedrály." res="1.5">}}
{{< image-entry src="images/11.jpg" title="Detail průčelí katedrály, dobře viditelné jsou jednotlivé druhy a barvy mramoru." res="1.5">}}
{{< image-entry src="images/12.jpg" title="Kupole a boční zeď katedrály, dobře viditelné jsou jednotlivé druhy a barvy mramoru.">}}
{{< image-gal-end >}}
{{< image-gal-start cols="4">}}
{{< image-entry src="images/13.jpg" title="Nemohli jsme vynechat světoznámou galerii degli Uffizi - římská socha Hermafrodita">}}
{{< image-entry src="images/14.jpg" title="Galleria degli Uffizi - Martin Luther a jeho ženy Kathariny od žáků Lucase Cranacha staršího">}}
{{< image-entry src="images/15.jpg" title="Galleria degli Uffizi - Carravagiova světoznámá Medusa">}}
{{< image-entry src="images/16.jpg" title="Galleria degli Uffizi - Botticelliho Zrození Venuše">}}
{{< image-gal-end >}}

Jednodenní výlet do Bologně nás mile potěšil. Oproti Florencii zde byl zlomek lidí, všudypřítomná podloubí zase dodávala městu neopakovatelnou atmosféru a značně ulehčovala pohyb po městě při letních teplotách. Jen dominanta je zda taková skromnější, 100 metrů vysoká středověká věž Asinelli, ze které se po vyšplhání téměř 500 schodů nabízí výhled na celé město včetně okolních hor.

{{< image-gal-start cols="2" columns="2fr 3fr">}}
{{< image-entry src="images/17.jpg" title="Zářivé boloňské barvy" res="2">}}
{{< image-entry src="images/18.jpg" title="Červené střechy, kam se podíváš. A stín 100 metrů vysoké věže Asinelli." res="2">}}
{{< image-gal-end >}}
{{< image-gal-start cols="2">}}
{{< image-entry src="images/19.jpg" title="Socha Neptuna ze 16. století skrz průchod v jednom z paláců." res="2">}}
{{< image-entry src="images/20.jpg" title="Fuck tourists! Kousek Benátek v Bologni." res="2">}}
{{< image-gal-end >}}
{{< image-gal-start cols="2">}}
{{< image-entry src="images/21.jpg" title="Jedna z mnoha krásných boloňských ulic." res="2.5">}}
{{< image-entry src="images/22.jpg" title="A šotoušovina na závěr - Iveco Crealis Neo 18 a věž Asinelli." res="2.5">}}
{{< image-gal-end >}}
