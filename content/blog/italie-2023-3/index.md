---
title: "Itálie 2023 - La Spezia, Cinque Terre"
date: 2024-03-25T09:00:00+01:00
_build:
  publishResources: false
image: images/59.jpg
tags:
- Itálie
- dovolená
- Ligurie
- léto
---

{{< image-gal-start cols="1">}}
{{< image-entry src="images/49.jpg" title="Přístav La Spezia v noce" res="3">}}
{{< image-gal-end >}}
Poslední část dovolené jsme strávili u moře. Kdo by si ovšem představoval flákání se na pláži, ten nás nezná, neboť to není nic pro nás - okoupání v moři je potřeba si zasloužit nějakou túrou. Jakožto "základnu" jsme si zvolili ligurské město La Spezia, které sice nic moc nenabízí, ale je velice výhodným východištěm známé italské oblasti Cinque Terre - pět starobylých barevných městeček na strmých březích moře.

### Portovenere
Ačkoliv se Portovenere mezi oněch pět městeček nepočítá, je neméně romantické a malebné. Jeho součástí je mj. ostrov Palmaria, který nabízí krásné výhledy do okolí, například i na gotický kostel San Pietro z dvanáctého století.
{{< image-gal-start cols="2" columns="2fr 4fr">}}
{{< image-entry src="images/50.jpg" title="Tento výhled nás přivítal v našem apartmánu." res="2">}}
{{< image-entry src="images/51.jpg" title="Portovenere" res="2">}}
{{< image-gal-end >}}
{{< image-gal-start cols="1">}}
{{< image-entry src="images/52.jpg" title="Portovenere - gotický kostel San Pietro z dvanáctého století." res="3">}}
{{< image-gal-end >}}
{{< image-gal-start cols="2" columns="9fr 8fr">}}
{{< image-entry src="images/53.jpg" title="Portovenere - gotický kostel San Pietro z dvanáctého století." res="2">}}
{{< image-entry src="images/54.jpg" title="Portovenere - výhled od San Pietro směrem k Cinque Terre." res="2">}}
{{< image-gal-end >}}

### Riomaggiore
Pět městeček v Cinque Terre jsme se rozhodli prozkoumat dvojím způsobem - nejprve pěšky, což byla kvůli teplotám a uzavírkám turistických pěšin z důvodu sesuvů docela řehole, následně na palubě výletní lodi. První na řadě bylo Riomaggiore. Neuvěřitelné, že v takovém místě člověk již stovky let úspěšně žije a hospodaří. Na pohled všechno vypadá krásně a idylicky, ale většina uliček je zde ve formě uzoučkého, strmého schodiště.
{{< image-gal-start cols="1">}}
{{< image-entry src="images/55.jpg" title="Riomaggiore" res="3">}}
{{< image-gal-end >}}
{{< image-gal-start cols="3" columns="105fr 149fr 105fr">}}
{{< image-entry src="images/56.jpg" title="Riomaggiore tak, jak se postupně vyloupne ze skal při plavbě lodí.">}}
{{< image-entry src="images/57.jpg" title="Manarola" res="2">}}
{{< image-entry src="images/58.jpg" title="Manarola">}}
{{< image-gal-end >}}

### Manarola
V porovnání s Riomaggiore sice menší, ale o to barevnější. Vše lemují nekonečné kamenné terasy, na kterých se již po staletí pěstuje vinná réva, olivovníky či citronovníky.
{{< image-gal-start cols="1">}}
{{< image-entry src="images/59.jpg" title="Manarola" res="3">}}
{{< image-gal-end >}}

### Corniglia
Nejmenší a nejobtížněji dostupné městečko, jako jediné neleží přímo u moře, ale vysoko na skále nad ním. To sice znamená horší dostupnost nádraží i moře - vystoupat sto výškových metrů není jen tak, ale taky lepší výhled na moře.
{{< image-gal-start cols="3" columns="18fr 16fr 9fr">}}
{{< image-entry src="images/60.jpg" title="Corniglia - zde je dobře vidět poloha vysoko nad mořem." res="2">}}
{{< image-entry src="images/61.jpg" title="Corniglia" res="1.5">}}
{{< image-entry src="images/62.jpg" title="Corniglia">}}
{{< image-gal-end >}}

### Vernazza
Vernazza je údajně nejkrásnější z celé pětice. My na ni budeme vzpomínat především jako na místo, kde jsme byli už pěkně unaveni a kde prodávají předražené mořské plody.
{{< image-gal-start cols="1">}}
{{< image-entry src="images/63.jpg" title="Vernazza" res="3">}}
{{< image-gal-end >}}
{{< image-gal-start cols="3">}}
{{< image-entry src="images/64.jpg" title="Vernazza">}}
{{< image-entry src="images/65.jpg" title="Manarola - takto vypadá přístup k moři">}}
{{< image-entry src="images/66.jpg" title="Impozantní skály při plavbě do Cinque Terre">}}
{{< image-gal-end >}}

### Monterosso
Monterosso, největší a páté město do sbírky, bylo naší cílovou destinací. Ze všech pěti působí "nejnormálněji" a je nejméně malebné, dokonce tak, že z něj nemáme jedinou rozumnou fotku (taky proto, že jsme do něj došli až za šera).

Každopádně, daná túra byla opravdu nádherná, i když rozhodně není jednoduchá (kolem 15 km, přes 600 m převýšení), ale odmění se vám nádhernými výhledy, vhodně doplní stísněná městečka pocitem nekonečného prostoru (a malým množstvím lidí na trase) a ano, na cestě je možnost ochutnat místní víno.

Celá oblast je navíc z České republiky výborně dostupná i po kolejích. Stačí se pouze dostat do Vídně, odkud se na cestu do La Spezie vydává noční vlak s lehátkovými i lůžkovými vozy, který vás pohodlně odveze až k moři. Výborný zážitek!

Doporučuji, 13/10!

{{< image-gal-start cols="3" columns="4fr 9fr 9fr">}}
{{< image-entry src="images/67.jpg" title="Strmé pobřeží, které je typické pro celou oblast">}}
{{< image-entry src="images/68.jpg" title="Dole Manarola, uprostřed Corniglia, v dáli Monterosso" res="1.5">}}
{{< image-entry src="images/69.jpg" title="Fascinující pohled na terasy, na kterých se pěstují olivy, víno či citróny. Vše je důmyslně pospojováno zubačkou, aby nebyli zemědělci odkázání jen na lidskou sílu." res="1.5">}}
{{< image-gal-end >}}
{{< image-gal-start cols="3" columns="">}}
{{< image-entry src="images/70.jpg" title="Výletní lodě, které v hodinových intervalech plují tam a zpět kolem Cinque Terre.">}}
{{< image-entry src="images/71.jpg" title="Šotoušení musí být - městečka jsou propojena železnicí, která většinou vede v tunelech hluboko ve strmých skalách, jen tu a tam vykoukne na světlo. Zde projíždí Pendolino zastávkou Manarola.">}}
{{< image-entry src="images/72.jpg" title="Noční vlak, kterým jsem se vydali na zpáteční cestu do Vídně.">}}
{{< image-gal-end >}}
